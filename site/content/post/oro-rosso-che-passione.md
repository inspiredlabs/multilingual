---
region: it
title: 'Oro rosso. Che passione'
date: 2018-12-07T10:14:48.939Z
description: >-
  Oro rosso. Che passione
---
20 grammi. Pesa così il raccolto di questa prima annata. Una stagione vissuta in trepida attesa, nel timore che qualcosa andasse storto e con la grande speranza di veder spuntare i primi fiori. Così è stato. Ogni mattina dal 10 ottobre a circa metà novembre siamo scesi in campo, come bambini che corrono a vedere quanti regali ha lasciato Babbo Natale sotto l’albero. E Madre Natura non ci ha deluso. Ha ripagato il nostro impegno con pistilli carnosi, profumati, buonissimi. Li abbiamo provati in tutte le salse. Risotti, paste asciutte, salse e sughi saporiti, di un giallo delicato (la curcuma ci piace, ma da sola!) e con un aroma intenso. Per provarli non avete che da scegliere. Confezione da 0,10 gr (ci esce un buonissimo risotto per quattro persone circa) oppure se avete ospiti è disponibile la taglia 0,20gr. Affrettatevi perchè ci siamo talmente sbizzarriti in cucina che lo abbiamo finito quasi tutto.